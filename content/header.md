![NAV logo](./nav-logo-hvit.png)
# Digitale Standarder

Digitale velferdstjenester i verdensklasse skapes av tverrfaglige produktteam. Teamene er beslutningsdyktige og består av personer som til sammen har eller tilegner seg den kompetansen som trengs for å ta raske og gode løsningsvalg. Den strategiske retningen settes av produktområdet og løsningsvalgene baseres på kontinuerlig innsikt i brukernes behov.

Vi tror at magi oppstår når teamet tar eierskap til helheten og samarbeider på tvers av ulike fagdisipliner mot det samme målet. Teamene jobber etter felles prinsipper som setter ambisjon og retning for høypresterende team i NAV.

Praksis og metode er det opp til de enkelte teamene å utvikle innenfor felles rammer og retningslinjer. 