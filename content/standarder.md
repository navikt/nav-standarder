### Vi setter oss inn i brukerens situasjon

Tidlig involvering og tilbakemelding fra brukerne øker sannsynligheten for at vi lager de riktige løsningene med en gang. Ved å involvere brukerne i alle faser av utviklingen skaper vi tillit og leverer best mulig løsninger med høy verdi for brukerne. Vi reduserer mengden av bortkastet utviklingsarbeid.

#### Sjekkliste

- [ ]  Vi tar utgangspunkt i det vi vet om brukerne og øker brukerinnsikten kontinuerlig
- [ ]  Ved å sørge for at vi får raske tilbakemeldinger fra brukeren forstår vi behovet og hvordan vi kan forbedre produktet
- [ ]  Vi bruker tilgjengelige og lovlige metoder for databehandling



### Vi realiserer produktområdets mål

Produktutvikling skal alltid forankres i NAVs mål. Teamet vurderer best hvordan de kommer raskest til målet.

#### Sjekkliste

- [ ]  Produktområdet setter mål og retning for produktteamene
- [ ]  Teamene definerer og prioriterer oppgaver som gradvis realiserer målbildet


### Vi skaper tillit

Gjensidig respekt for hverandres kompetanse, og evne til å se andres perspektiver, er nødvendig for å skape et team med høy ytelse.  For at et produktteam skal kunne jobbe effektivt er de avhengig av tillit fra omgivelsene. Produktteamet skal selv kunne løse de utfordringene det møter, derfor må teammedlemmene dele kompetanse med hverandre.

#### Vi i NAV stoler på at medlemmene i teamet

- [ ]  kan og vil ta ansvar for det som lages
- [ ]  er i stand til å ta beslutninger til det beste for brukerne, utviklingen av produktet og NAV
- [ ]  klarer å organisere seg og finne arbeidsprosesser som fungerer for dem
- [ ]  finner enkle løsninger på komplekse utfordringer
- [ ]  har gode intensjoner


### Vi leverer verdi ofte

Ved at teamet tar ansvar for å lage fremragende og enkle tekniske og funksjonelle løsninger, som teamet selv skal eie, blir kvaliteten ivaretatt gjennom hele produktets livsløp. Ved å redusere unødvendige arbeid (waste) bruker teamet sin kapasitet på å levere verdi for brukerne. Vi ønsker å jobbe bærekraftig med jevn arbeidsbelastning og varierte arbeidsoppgaver.

#### Sjekkliste

- [ ]  Vi leverer små endringer ofte for å få rask tilbakemelding fra brukerne - slik verifiserer vi verdi og kvalitet fortløpende
- [ ]  Vi eier vår egen arbeidsflyt og praksis og forbedrer disse kontinuerlig
- [ ]  Vi er ansvarlig for produktkvaliteten både under utvikling og i drift


### Vi eksperimenterer, måler og lærer raskt

Vi unngår dyre løsninger hvor forventet verdi baserer seg på feilaktige antakelser - da sikrer vi reell verdi for mindre innsats. Vi må kunne tilpasse oss løpende. Vi bygger legitimitet ved å hente kunnskap systematisk


#### Sjekkliste

- [ ]  Vi lager eksperimenter når vi er usikre, tester ulike hypoteser og analyserer resultatet.
- [ ]  Vi tør å kaste det vi har investert i dersom det ikke gir verdi.
- [ ]  Vi søker innsikt via kontinuerlig måling av brukerbehov, produktkvalitet, prosesser, metoder og praksis, og følger med på trender over tid.
- [ ]  Kvantitative målinger suppleres med kvalitative vurderinger og innsikt.
- [ ]  Vi lærer og gjør forbedringer kontinuerlig
- [ ]  Vi setter av tid til å lære av feil og deler lærdommen


### Vi er åpne og samarbeider med andre

Vi er åpne fordi vi ikke alltid vet hvem som er interessert i hva vi gjør. Ved å dele internt legger vi samtidig til rette for NAVs samarbeid med andre etater og selskaper. Vi får bedre resultater når vi deler kode, data, kompetanse, lærdom og gode praksiser med andre.

#### Sjekkliste

- [ ]  Teamene deler det de produserer, for å tilrettelegge for samarbeid og læring
- [ ]  Alle team har et ansvar for å bidra til å ivareta helheten på tvers av produkter og team
- [ ]  Samhandling og informasjonsdeling mellom involverte interessenter er åpen, tydelig og effektiv


### Vi er selvstyrte innenfor gitte rammer

Vi ønsker selvstyrte team som tar gode beslutninger raskt, for å oppnå høyere fart og bedre kvalitet. Dette gjøres mest effektivt i tverrfaglige team som forstår vår virksomhet og har nødvendig beslutningsmyndighet for sitt produkt. Teamet forholder seg til retningslinjer og skal etterleve relevante krav. 

* Selvstyre (autonomi), hensikt og mestring er de sentrale faktorene for motivasjon. Dette forutsetter imidlertid at teamet har den nødvendige autoriteten gitt gjennom rammene teamet skal jobbe innenfor.
* Hele organisasjonen blir mer effektiv når tverrfaglige team gis myndighet.
* Resultatet blir best når beslutninger tas der hvor innsikten er størst

#### Sjekkliste

- [ ]  felles forståelse av teamets hensikt, strategi og retning definert av produktområdet
- [ ]  riktig og tilstrekkelig kompetanse og beslutningsmyndighet
- [ ]  redusere tekniske og funksjonelle avhengigheter

